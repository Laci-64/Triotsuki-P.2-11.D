Mischinger Péter
Mischinger Péter informatikus, tanár, etikuts hacker és az Exatlon Hungary játékosa.

Életpályája:

1984-ben született Budapesten. Három testvére született, akikkel Budaörsön nőtt fel. 
Az ELTE Természettudományi Kar (ELTE-TTK) matematika-fizika szakirányon kezdte meg a tanulmányait, de egy évvel később leadta a fizikát, és felvette az informatikát. 2005-ben az ELTE TTK Hallgatói Önkormányzat (HÖK) Választmányának tanácskozási jogú tagjává választották,[1][2] valamint az ELTE Informatikai Kar (IK) HÖK tagja is volt. 
2017-ben ELTE Informatikai Karon szerzett informatika tanári diplomát. A szakdolgozatának címe: Az Okostelefon és a tablet megszelidítése volt.[3] 
2010-től 2015-ig a budapesti Kürt Alapítványi Gimnáziumban tanított informatikát, dolgozott rendszergazdaként, és a 10.a osztályfőnöki teendőit is ellátta.[4] 
2015-től 2016-ig az Alerant Zrt.-nél szoftvertesztelőként helyezkedett el. 2016-tól 2018-ig a Sysman Informatikai Zrt.-nél szolgáltatásmenedzserként tevékenykedett. 2018-tól 2019-ig az Euro One Számítástechnikai Zrt. kibervédelmi oktatási szakértői teendőit látta el. 2019-től az Ernst & Young senior tanácsadója. 
Jelenleg egy YouTube csatornát vezet Szabó-Thomka Hannával, Nemsok néven. 

Magánélete:
Nyolc évig táncolt, közöttük klasszikus és dzsesszbalettet, showtáncot, néptáncot, latin táncokat. 10 évig karatézott (1 kjú), mestere Jersabek Tibor volt. 2002-től a Collegium Gladiatorium Kulturális Hagyományőrző Egyesület tagja gladiator magister és expectatus superior fokozatban.[5] 
Hobbijai közé tartoznak a sportok, különösen az akadályfutás, terepfutás, túrázás, téli sportok, a küzdősportok és az extrém sportok, amiknek a révén a televíziós ügyességi és extrémsport-vetélkedőműsorokba is bekerült. 

TV műsorokban való szereplése:
•	Fizetős nap (rövidjátékfilm) (Járőr) (2016)
•	Érettségi – Informatika (2017–2018)
•	Ninja Warrior Hungary (2018)
•	Exatlon Hungary (2019)
•	Catch! - Úgyis utolérlek (2019)
•	Exatlon Hungary All Star (2022)
